---
title: "Banánovo-orechové lievance (bez múky a cukru)"
date: "2015-02-27"
categories: { name: "bervarechu", slug: "", color: "#F088E4"}

authorId: "4"

tags:
---

Výborné jedlo na raňajky, alebo po tréningu na doplnenie energie. Príprava je jednoduchá, hotové to máš tak za 15 - 20 minút. Keď spravíš viac porcií kľudne s tým šup do mrazáka a potom len ráno vytiahnuť, pacnúť do mikrovlnky a hotovka. Nebudeš potrebovať ani žiadnu múku alebo cukor ! :) Množstvo je na cirka 4 lievance (1 porcia - 2 lievance), nejak na gram presne to nemusí byť ;)1 šálka ovsených vločiek 1 šálka vaječných bielok 1/2 šálky cottage syru ( samozrejme že nie cesnakový, ale neochutený :) ) kupovávam tento: http://goo.gl/UnQGzn 1 banán 2 čajové lyžičky kypriaceho prášku  zopár orechov na posypanie 1 lyžičku vanilkového extraktu, alebo škorice Normálne to všetko okrem kypriaceho prášku a orechov (ich chvíľa ešte len príde) pacni do nejakého mixéra, a mixuj mixuj mixuj pokiaľ nemáš takmer hladkú zmes. Teraz prichádza hviezdna chvíľa kypriaceho prášku, daj ho tam a na pár sekúnd, povedzme aj také 3 páry sekúnd ( 3\*2 = 6s) zase mixuj mixuj mixuj. Teraz máš zmes hotovú. Už to stačí len v primeranom množstve postupne šľahnúť na panvicu a opiecť do zlatista, do strieborna to asi nepôjde. Keď máš daj na panvicu kokosový olej, ale však keramická panvica znesie aj bez oleja, až tak sa to nepripaľuje, prinajhoršom kúpiš novú panvicu.

No a nakoniec si to už iba posyp orechmi, ak máš nejaký džem, poprípade med, cibuľa k tomu moc nepasuje. 1 Porcia (2 lievance) obsahujú cirka 400 kalórií, 14g tuku, 44g karbohydrátov, 7g vlákniny, 29g proteinov

Ó áno obrázok je ilustračný :D
