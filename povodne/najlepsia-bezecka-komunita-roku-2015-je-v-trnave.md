---
title: "Najlepšia bežecká komunita roku 2015 je v Trnave"
date: "2016-03-07"
categories: 
  - "nezaradene"
---

\[fusion\_builder\_container hundred\_percent="yes" overflow="visible"\]\[fusion\_builder\_row\]\[fusion\_builder\_column type="1\_1" background\_position="left top" background\_color="" border\_size="" border\_color="" border\_style="solid" spacing="yes" background\_image="" background\_repeat="no-repeat" padding="" margin\_top="0px" margin\_bottom="0px" class="" id="" animation\_type="" animation\_speed="0.3" animation\_direction="left" hide\_on\_mobile="no" center\_content="no" min\_height="none"\]\[fusion\_alert type="general" accent\_color="" background\_color="" border\_size="1px" icon="fa-exclamation-circle" box\_shadow="yes" animation\_type="0" animation\_direction="left" animation\_speed="1" animation\_offset="" class="" id=""\]Článok napísala Lívia Hillhof.\[/fusion\_alert\]\[fusion\_text\]Už vyše roka rozbiehajú Trnavu. Len tak. Lebo ich to baví a vedia to. Partia chalanov, ktorí milujú beh a vidia, že aj iní by sa pridali, len možno nevedia ako. Do povedomia sa dostávajú „Primátorským behom“ v nedeľu doobeda. Približne 5 km trať mestom, bežci podľa rýchlosti nemajú problém nájsť svojho sparingpartnera. Za posledným vždy ešte jeden „Bernoháč“. A v dave primátor. Kto sa chce priučiť niečo nové, zrýchliť, alebo spoznať lokálnych spolu-bežcov, je srdečne pozvaní na stredajší tréning na Slávii.

Ako profíci, na tartanovom ovále, rozklus, rozcvička, bežecká abeceda, intervalový tréning, výklus, strečing.....Za každého počasia. Prvé mesiace pod „zámienkou“ pripraviť sa na aprílový Cityrun, 10 km beh mestom. Bežci sa pripravujú poctivo, po pár tréningoch sa rozdeľujú do skupín, rýchlejší, pomalší. Profesionálne vedené a predsa odľahčené, vždy s úsmevom, dávkou humoru.

City run ukázal, že trénovať s profíkmi sa oplatí, ale ide sa ďalej. A veru, ani záujem o tréningy neklesá.

V lete organizujú s prakticky nulovým budžetom Beh Kamenáčom. Mesto pomohlo financiami, dobrovoľníci, o ktorých nebola núdza s ostatným. Beh má úspech! Vyše 250 bežcov, všetkých vekových kategórií. Tréningy pokračujú, že sú skoro 40-stupňové horúčavy, nemôže predsa bežca zastaviť!

Štafetový beh Od Tatier k Dunaju utvrdí v tom, že to už nie je len o behu. 24-hodinové bežecké šialenstvo ukáže, že v tíme to ide ľahšie.

Na jeseň sa beží „Hodinovka“ O to, kto zabehne čo najviac kolečiek na ovále. Chalani robia čiarky a manuálne rátajú, kto bol najlepší. Keď sa chce, všetko sa dá. Aj bez peňazí. Lebo ich to proste baví.

Blíži sa Košický maratón mieru a niekoľko bežcov sa pridáva k Bernoháčom. V klubových tričkách brázdia ulice Košíc a chalani donesú domov aj Majstrovský titul v družstvách v maratóne.

Na narodeniny „Narodeninový beh“. Zase v rodnom Kamenáči. Zase „vypredané“.

Na Mikuáša prekvapia. Na primátorský beh pribiehajú rovno z Fakultnej nemocnice v Trnave, kde deťom rozdávali čokoládu a dobrú náladu. Po behu mestom ešte rozdajú ostatné deťom, ktoré sa čudujú Mikulášom v klubových tričkách.

Tréningy pokračujú, počet bežcov sa zvyšuje. Komunita sa rozrastá, každý si nájde parťáka na beh, jedno či ráno, večer, cez víkend. Tempá od výmyslu sveta, trate podľa preferencií. Vedia behať všetko: krátke trate, desiny, polmaratóny, maratóny a aj ultratrail. A s nimi už a aj veľa iných, aj takí, ktorí pred rokom akurát do obchodu zabehli.

Keď sa naskytne možnosť hlasovať o bežeckú komunitu roka, Marek prihlasuje Bernohy a ….. VYHRÁVAJÚ!

Zaslúžia si to ! Lebo robia pre ľudí skvelú vec: spájajú ich ! A zrýchľujú. Už nejeden „Bernoháč“ stál na stupienku víťazov. A radia a pomáhajú a potiahnu na preteku a vysvetlia a ukážu a behajú. Stále. A vy môžete s nimi. Sú najlepší. Veď príďte na tréning zistiť, či im nestúpla sláva do hlavy a neprší do nosa! A ako hovorí Lukáš, je to zadarmo.\[/fusion\_text\]\[fusion\_imageframe lightbox="no" lightbox\_image="" style\_type="none" hover\_type="none" bordercolor="" bordersize="0px" borderradius="0" stylecolor="" align="center" link="" linktarget="\_self" animation\_type="0" animation\_direction="down" animation\_speed="0.1" animation\_offset="" hide\_on\_mobile="no" class="" id=""\] ![](images/running_gala_cena.jpg)\[/fusion\_imageframe\]\[/fusion\_builder\_column\]\[/fusion\_builder\_row\]\[/fusion\_builder\_container\]
