---
title: "Bežecký hudobný "playlist ""
date: "2015-02-12"
categories: { name: "blog", slug: "", color: "#F088E4"}

authorId: "4"

tags:
---

Povedať presne aká hudba je pre behanie najlepšia sa asi nedá. Každý počúva niečo iné a vždy je to iba vec vkusu a názoru. Vo všeobecnosti by sa dala hudba tak ako aj bežci rozdeliť na niekoľko kategórií. Pokúsim sa teda popísať každú z nich a rovnako aj to aka hudba je pre danú skupinu charakteristická.

**1. Technomaniaci**

Pre mňa asi najzvláštnejšia skupina bežcov počúvajúca nepravidelné "tuc tuc tuc". Vyznačuje sa trhanými pohybmi presne podľa rytmu a pri pomalších pasážach vlnením rúk ako na dedinskej diskotéke. Počúvanie techno hudby nemá vplyv na bežecký výkon, ale mentálna únava je porovnateľná s ultramaratonom.

<iframe src="//www.youtube.com/embed/mP4CM3B5t3g" width="425" height="350"></iframe>

**2. Klasici**

Veľmi špecifická skupina bežcov počúvajúcich pri behu klasickú hudbu. Je známe, že tento typ hudby ma priaznivý vplyv na relaxáciu. Preto vzynávači tohoto žánru behajú často zahĺbený do seba nevnímajúc okolie. Nečakajte teda že si vás vôbec všimnú a odzravia.

- Ludwig van Beethoven - Symphony No. 5
- Antonio Vivaldi - The Four Seasons
- Richard Wagner - The Valkyrie: Ride of the Valkyries
- Carl Orff - Carmina Burana: O Fortuna
- Johann Strauss II - On the Beautiful Blue Danube

<iframe src="//www.youtube.com/embed/GD3VsesSBsw" width="425" height="350"></iframe>

**3. Tempári**

Inak povedané bežci s presne a dôkladne zostaveným playlistom skladieb podľa BPS. Vraj im to pomáha držať tempo a kadenciu behu. No neviem, ešte som neskúsil ale asi na tom niečo bude. (pozn. autora)

<iframe src="//www.youtube.com/embed/2dcidQjFO_E" width="425" height="350"></iframe>

**4. Pohoďáci**

Osobne by som sám seba pridal do tejto skupiny keďže pri behaní najradšej počúvam pohodovú hudbu. Pri jej počúvaní nezaručujem zvýšenie výkonu alebo kadencie behu ale určite dobrý pocit po návrate z behania.

- Billy Barman - Traja
- Gloria Gaynor - I will Survive
- Brian Adams - Summer of the '69

<iframe src="//www.youtube.com/embed/9f06QZCVUHg" width="425" height="350"></iframe>

**5. Knihomoli**

Toto je skupina bežcov na dlhé trate, veď kto už by len vydržal počúvať celú audio knihu na veľa krát. Tiež som to skúsil a niektoré tituly neodporúčam na večerné behanie.

- Dominik Dán - Beštia
- Dominik Dán - Červený Kapitán
- J.R.R Tolkien - Pán Prsteňov 1,2,3

**6. Motivátori**

Tažko si asi predstaviť bežca, ktorý by aspoň raz nepočúval pri behaní soundrack k "Rockymu" alebo inú motivačnú hudbu. Ale pozor, táto skupina to ma všetko na jednom plejliste! Keď už vy nebudete vládať a obehne vás nabudený bežec s výzrom polobesnej antilopy, je to preto, že mu práve v ušiach znie: "_Don't stop me now!_"

- Elton John - I'm Still Standing
- Iron Maiden - Run to the Hills
- Queen - Don't Stop me now
- Survivor - Eye Of The Tiger

<iframe src="//www.youtube.com/embed/HgzGwKwLmgM" width="425" height="350"></iframe>

**7. Rockeri**

Ak zbadáte bežca zastavitť a hrať na imaginárnu gitaru, je to na 100 percent príslušník tohto ojedinelého avšak existujúceho spoločenstva.

- Deep Purple - Smoke on the water
- Iron Maiden - The Number of the beast
- AC/DC - Highway to Hell
- Metallica - Creeping Death
- Led Zeppelin - Whole Lotta Love
- Midnight Oil - Beds are burning
- U2 - Desire
- Guns N' Roses - Sweet Child O' Mine
- Motorhead - Aces of spades
- Bruce Springsteen - Born In The U.S.A.

<iframe src="//www.youtube.com/embed/ejorQVy3m8E" width="425" height="350"></iframe>

**8. Kolotočári**

Behajú väčšinou do kolečka a keďže po behu je ich najobľúbenejšou akciou trnavský jarmek, nemôžu im v plejliste chýbať niektoré z týchto šlágrov.

- DJ Bobo - Everybody
- Maxx - Get a way
- Snap - Rhytm is a dancer
- 2Unlimited - No limit
- Technotronic - Pump of the jam
- Baha Men - Who let the dogs out
- Vanilla Ice - Ice ice baby
- MC Hammer - U can't touch this
- Shaggy - Bombastic
- Dr Alban - It's my life

<iframe src="//www.youtube.com/embed/9EcjWd-O4jI" width="425" height="350"></iframe>

**9. Veční romantici**

V ušiach im ide ploužák za ploužákom, ani na sekundu neváhajú zastaviť garminy, aby objali oproti idúceho bežca, prípadne aspoň strom, z ktorého načerpajú energiu.

- Kansas - Dust in the wind
- Richard Marx - Right here waiting
- Air Supply - All out of love
- The Bangles - Eternal flame
- Chris Isaak - Wicked game
- R.E.M. - Everybody hurts
- Roxette - It must have been love

<iframe src="//www.youtube.com/embed/WtfHk2hSlqA" width="425" height="350"></iframe>

**10. Filmoví fanúšikovia**

Predbehol Vás rýchly bežec s vystretou rukou ? Vedzte, že mu akurát znie titulná pieseň z filmu Superman. Alebo chlapík v mikine s kapucňou na hlave práve vybehol po schodoch a máva na všetky strany ? Nie to nie je pravdepodobne Rocky, ale v jeho zozname nechýbajú tie najlepšie skladby z filmových hitov.

- Ray Parker, Jr. - Ghostbusters
- Bon Jovi - Blaze of glory
- Kenny Loggins - Footloose
- Bill Conti - Gonna fly now
- A.Banderas & Los Lobos - Cancion del Mariachi
- Vangelis - Chariost of fire

<iframe src="//www.youtube.com/embed/TYJzcUvS_NU" width="425" height="350"></iframe>

**11. Naturalisti**

Tu nie je čo dodať, Naturalisti behajú zásadne bez hudby a toto pravidlo nikdy neporušia.
