---
title: "Rozhovor s Milanom Vagom - ostrielaným trnavským maratóncom"
date: "2017-03-22"
categories: 
  - "nezaradene"
tags: 
  - "bernohy"
  - "maraton"
  - "milan-vago"
  - "otuzovanie"
  - "uvod-slider"
---

\[fusion\_builder\_container hundred\_percent="no" equal\_height\_columns="no" hide\_on\_mobile="small-visibility,medium-visibility,large-visibility" background\_position="center center" background\_repeat="no-repeat" fade="no" background\_parallax="none" enable\_mobile="no" parallax\_speed="0.3" video\_aspect\_ratio="16:9" video\_loop="yes" video\_mute="yes" overlay\_opacity="0.5" border\_style="solid" padding\_top="20px" padding\_bottom="20px"\]\[fusion\_builder\_row\]\[fusion\_builder\_column type="1\_1" layout="1\_1" spacing="" center\_content="no" hover\_type="none" link="" min\_height="" hide\_on\_mobile="small-visibility,medium-visibility,large-visibility" class="" id="" background\_color="" background\_image="" background\_position="left top" background\_repeat="no-repeat" border\_size="0" border\_color="" border\_style="solid" border\_position="all" padding="" dimension\_margin="" animation\_type="" animation\_direction="left" animation\_speed="0.3" animation\_offset="" last="no"\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Ahoj Milan, asi tušíš, že tento rozhovor sa bude viacmenej točiť okolo maratónu, pretože si trnavským rekordmanom v počte odbehnutých maratónov.  Ak sa nemýlim, už sa pomaly blížiš k druhej stovke. Koľko máš momentálne na konte maratónskych čiarok?

\[/fusion\_title\]\[fusion\_text\]

Mám odbehnutých 164 maratónov, čiže k druhej stovke je to ešte dosť dlhá tortúra.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Kedy si bežal svoj prvý maratón? Pamätáš sa ešte na pocity v cieli po jeho dokončení?

\[/fusion\_title\]\[fusion\_text\]

Môj prvý maratón bol v roku 1987 v Trnave. To bola taká stávka z hecu, že keď to dokážu oni, tak aj ja. Nemal som nabehané a tenisky som mal o 2 čísla menšie, lebo som nezohnal maratónky z Partizánskeho na moju veľkosť a bolo mi povedané, že sa to poddá. Lenže sa to nepoddalo a mne zliezlo kompletne všetkých desať nechtov na nohe. A to nehovorím o svalovici. Musel som si zobrať dovolenku, lebo som nemohol chodiť. Čiže spomienky teraz sú už úsmevné, ale vtedy mi nebolo moc do smiechu.

\[/fusion\_text\]\[fusion\_imageframe image\_id="1663" style\_type="none" hover\_type="none" align="none" lightbox="no" linktarget="\_self" hide\_on\_mobile="small-visibility,medium-visibility,large-visibility" animation\_direction="left" animation\_speed="0.3"\]http://www.bernohy.sk/wp-content/uploads/2017/03/milan\_vago\_3.jpg\[/fusion\_imageframe\]\[fusion\_text\]

Milana ste mohli stretnúť aj na 39. ročníku Suchovskej 15ky

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Koľko maratónov ročne priemerne odbeháš a podľa čoho si ich vyberáš?

\[/fusion\_title\]\[fusion\_text\]

V priemere 4 – 5 maratónov. V počiatkoch to bolo viacej, aj 7 – 8 kúskov. Ale to bolo dávno. Vyberám si už iba také zabehnuté, kde je fajn atmosféra.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Aký je tvoj najlepší výkon na maratóne a koľko si v príprave naň musel trénovať? Mám na mysli týždenné/mesačné objemy.

\[/fusion\_title\]\[fusion\_text\]

Najlepší čas je 2:36:24 z roku 1989 v Novom Meste nad Váhom. Neviem presne koľko som behal, lebo na takéto veci som lajdák a nevediem si tréningový plán. A predtým sa nám navyše narodila dcéra Lucia, čiže viac energie a pozornosti bolo venované Lucke. Behával som vtedy skôr také tempové tréningy, žiadne kluskanie ako teraz.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Ktoré z veľkých maratónov v zahraničí si absolvoval a kde sa ti najviac páčilo?

\[/fusion\_title\]\[fusion\_text\]

No tých maratónov v zahraničí bolo dosť. Brusel, Amsterdam, Viedeň, Budapešť, Berlín a samozrejme Praha. To je asi môj “libling”. Praha bola, je a vždy u mňa bude niekde tam hore nad ostatnými.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Viem, že patríš taktiež k ľadovým medveďom. Čo ťa k tomu priviedlo? Cítiš sa zdravší vďaka otužovaniu?

\[/fusion\_title\]\[fusion\_text\]

Pred 3 rokmi som mal natrhnutý zadný stehenný sval a moja liečba nebola dôsledná. A tak som to cítil hodne dlho. Čítal som, že ľadová voda tomu pomáha. Tak som to skúsil a môžem povedať, že vďaka otužovaniu sa to potom zlepšilo. A tiež ponoriť sa do ľadovej vody je určitá forma “endorfínu”. Či som zdravší? Asi áno. Aj keď nejaký ten “sopeľ” sa objaví, ale na druhý - tretí deň to pominie. Možno to je tým otužilejším organizmom.

\[/fusion\_text\]\[fusion\_imageframe image\_id="1664" style\_type="none" hover\_type="none" align="none" lightbox="no" linktarget="\_self" hide\_on\_mobile="small-visibility,medium-visibility,large-visibility" animation\_direction="left" animation\_speed="0.3"\]http://www.bernohy.sk/wp-content/uploads/2017/03/milan\_vago\_4.jpg\[/fusion\_imageframe\]\[fusion\_text\]

Ak si aj vy chcete skúsiť otužovanie, určite sa obráťte na OZ Trnavskí Bíli Medvedi

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Niektorí z nás sa noc pred maratónom poriadne nevyspia a celú noc sa len prehadzujú. Zažívaš ty vôbec ešte stres pred štartom maratónu, keď ich beháš v podstate každý mesiac? :-)

\[/fusion\_title\]\[fusion\_text\]

Stresom to nemôžem nazvať, ale určitá nervozita tam je. Je to predsa dlhá trať, počas ktorej sa môže všeličo prihodiť. Hlavne keď niekedy “príprava” pred maratónom nie je vždy ideálna.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Čo zvykneš jedávať pred maratónom? Počas maratónu sa nejak špeciálne občerstvuješ?

\[/fusion\_title\]\[fusion\_text\]

Pred maratónom väčšinou niečo ľahké a sladké. Nejaký ten banán a tak. Počas väčšinou nejaký ten ionťák alebo len čistú vodu, lebo nie každý ionťák zarobia organizátori dobre. Tiež občas  používam energetické gély a nejaký ten draslík vo forme tabletky.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Stalo sa ti, že si už nejaký maratón zabalil? Resp. bol si už blízko k tomu, aby si si povedal, že ďalej nebežím, kašlem dnes na to? Ak áno, čo ťa viedlo k tomu, že si si to nakoniec rozmyslel a dobehol si až do cieľa.

\[/fusion\_title\]\[fusion\_text\]

No musím si poklepať po hlave. Doposiaľ som nezabalil maratón, aj keď niekedy som sa pohrával s takou myšlienkou. Ale to bolo najmä zo zdravotných dôvodov. Vždy sa to nakoniec nejako poddalo a dobehol som. Vždy si hovorím, že keď som už absolvoval takú dlhú cestu za maratónom, tak už to nejak “dobojujem”.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Viem, že si sa v minulom roku stal dedkom. Na niektorých zahraničných maratónoch je vidieť maratóncov s kočíkmi. Nad niečím takým nerozmýšľaš? :-)

\[/fusion\_title\]\[fusion\_text\]

Tak to asi nie. To prenechám mladším, aj keď nikdy nehovor nikdy. Možno ma niekedy moja vnučka presvedčí.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Koľko tenisiek za rok zničíš? Máš nejaký obľúbený model/značku, ktorú preferuješ?

\[/fusion\_title\]\[fusion\_text\]

Asi tak 2 – 3 páry. Na pretek vždy nosím také “neobúchané”, ktoré potom mením na tréningové. Obľúbené boli niekedy Asics, ale teraz je aj kvalita ostatných značiek na porovnateľnej úrovni.

\[/fusion\_text\]\[fusion\_imageframe image\_id="1661" style\_type="none" hover\_type="none" align="none" lightbox="no" linktarget="\_self" hide\_on\_mobile="small-visibility,medium-visibility,large-visibility" animation\_direction="left" animation\_speed="0.3"\]http://www.bernohy.sk/wp-content/uploads/2017/03/milan\_vago\_1.jpg\[/fusion\_imageframe\]\[fusion\_text\]

Milan s ďalšími bežcami a otužilcami z OZ Trnavskí Bíli Medvedi

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Robíš aj nejaké iné športy popri behu? Prípadne akým iným športom si sa venoval v mladosti?

\[/fusion\_title\]\[fusion\_text\]

Najmä bicykel od jari do jesene. Je to dobré na odľahčenie záťaže na kĺby, ktoré dostanú zabrať na tvrdom povrchu. Tiež nejaké to plávanie.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Keďže odbeháš niekoľko maratónov do roka, tvoje kĺby musia dostať riadne zabrať. Berieš nejakú kĺbovú výživu alebo niečo podobné?

\[/fusion\_title\]\[fusion\_text\]

Nie, v tomto som taký náturista. Možno by som mal aj niečo užívať, ale to je pre mňa vždy chémia.

\[/fusion\_text\]\[fusion\_title hide\_on\_mobile="small-visibility,medium-visibility,large-visibility" size="2" content\_align="left" style\_type="default"\]

Na záver by som ti rád poprial veľa šťastia, zdravia, úspechov v 2017 a samozrejme čo najviac odbehnutých maratónov.

\[/fusion\_title\]\[fusion\_text\]

Ďakujem a tebe tiež prajem veľa zdravia, aby Ti to naďalej tak dobre behalo ako doteraz alebo aj lepšie.

**_autor rozhovoru: Michal Puškár_**

\[/fusion\_text\]\[/fusion\_builder\_column\]\[/fusion\_builder\_row\]\[/fusion\_builder\_container\]
