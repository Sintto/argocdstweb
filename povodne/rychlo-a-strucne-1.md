---
title: "Rýchlo a stručne #1 - Výsledky, júlová termínovka a turistické palice"
date: "2017-07-09"
categories: 
  - "nezaradene"
  - "terminovka"
tags: 
  - "beh-sk"
  - "jul"
  - "karpatska-perla"
  - "majcichovska-13ka"
  - "spacinsky-trojuholnik"
  - "ultra"
  - "ultramaraton"
  - "uvod-slider"
---

Doba je rýchla, času málo, a tak si skúsme dať rýchly prehľad tohto týždňa, ale aj toho čo nás čaká do konca mesiaca. Taktiež vám dáme tip na video, kde sa môžete dozvedieť ako behať s turistickými palicami a na záver si pustíme trailer z chystaného filmu o Western States 100.

# Kde sa behalo?

Prvý júlový deň sa behal už 40. ročník **Špačinského trojuholníka.** Na 10km dlhej trati sa podarilo vyhrať nášmu Mišovi Puškárovi. V stredu 5.7. sme mali sviatok a tak sa už tradične konal **Kráľovský beh** v Bernolákove, kde na 5km trati skončila Jana Genčúrová na 2. mieste v kategórii žien nad 40 rokov (7. celkovo). V sobotu sme mali na výber z dvoch pretekov neďaleko Trnavy - Malženická 13ka a **Karpatská perla** v Šenkviciach. Vinárov to jednoznačne tiahlo na 8km trať do Šenkvíc, kde Marcelovi Macháčovi tesne ušla bedňa. Medzi ženami sa však podarilo zvíťaziť Dominike Kovaříkovej. Bernoháči nechýbali ani na **Malženickej** **13ke,** kde Mišo Puškár skončil tretí. Štartovalo vás tam dosť. Všetkým gratulujeme a veríme, že ste si vybehali nie len dobrý čas, ale aj dobrý pocit.

[![](images/Dominika.jpg)](http://www.bernohy.sk/wp-content/uploads/2017/07/Dominika.jpg)

Kompletné výsledky všetkých podujatí nájdete na [beh.sk](http://www.beh.sk).

# Kde sa bude behať?

Nasledujúci víkend vyzerá byť skôr regeneračný, keďže nie je moc pretekov v okolí Trnavy. Konkrétne je jeden a to [**Night City Run Piešťany**](http://beh.sk/pretek/night-city-run-piestany-4/), kde sa beží 5 a 10km. Každopádne, našich Bernoháčov Andreja a Šinťa čaká v sobotu **Nízkotatranská stíhačka**, kde si na 105km trati cez celé Nízke Tatry zapretekajú v tomto výnimočnom ultrabehu dvojíc. Posledné dva júlové víkendy budú v duchu tradičných cestných behov. Najprv si v sobotu 22. júla zabehneme Vrbovskú pätnástku a týždeň na to sa (ak teploty dovolia) pokúsime o osobáky na Trebatickej desiatke.

# Ako efektívne behať s turistickými palicami?

Ak ste sa chystali na nejaký ultrabeh, určite ste premýšľali nad tým či vám pomôžu turistické palice. Palice vám určite vedia dosť pomôcť len ich treba vedieť správne používať. Ako správne palice držať, ako s nimi behať do kopca a z kopca? Odpovede nájdete vo [videách od Andyho DuBoisa](http://mile27.com.au/top-technique-tips-help-get-using-poles/), ktorý coachuje ultrabežcov rôznej úrovne - od eliťákov, ktorí chcú ultrabehy vyhrávať až po obyčajných hobíkov, ktorí ich chcú proste len dokončiť a prekonať seba. Používate palice? Dajte nám vedieť v komentároch.

> [Some more pictures of the VK of Friday !! More is steep better it is !! ?? #givesyouwings #timetoplay @redbullswitzerland @salomonrunning @suunto pic by ski&run](https://www.instagram.com/p/BWUwUljhx7c/)
> 
> Príspevok, ktorý zdieľa remi\_bonnet (@remi\_bonnet), Júl 9, 2017 o 4:33 PDT

<script async defer="" src="//platform.instagram.com/en_US/embeds.js"></script>

# Ľad, oheň, štrk? Western States.

Pred dvomi týždňami sa bežala jedna z najväčších amerických 100-míľoviek **Western States 100**, ktorú tento rok absolvoval a úspešne dokončil aj prvý Slovák - **Tomáš Tencer**. Jamil Coury z YouTube kanálu [Run Steep Get High](https://www.youtube.com/channel/UCoo0wb-sHBq5rZ6LaC2aY1Q) pripravuje z tohto behu film, ktorého trailer si už môžete pozrieť.

<iframe src="https://www.youtube.com/embed/PibQVsaRXMY" width="560" height="315" frameborder="0" allowfullscreen="allowfullscreen"></iframe>
