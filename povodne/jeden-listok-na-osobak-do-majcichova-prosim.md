---
title: "Jeden lístok na osobák do Majcichova prosím"
date: "2015-03-02"
categories: 
  - "behy"
  - "pribehy"
  - "rozhovory"
tags: 
  - "uvod-slider"
---

\[fusion\_builder\_container hundred\_percent="yes" overflow="visible" margin\_top="5px" margin\_bottom="5px" background\_color="rgba(255,255,255,0)"\]\[fusion\_builder\_row\]\[fusion\_builder\_column type="1\_1" background\_position="left top" background\_color="" border\_size="" border\_color="" border\_style="solid" spacing="yes" background\_image="" background\_repeat="no-repeat" padding="" margin\_top="0px" margin\_bottom="0px" class="" id="" animation\_type="" animation\_speed="0.3" animation\_direction="left" hide\_on\_mobile="no" center\_content="no" min\_height="none"\]\[fusion\_separator style\_type="none" sep\_color="" icon="" width="" class="" id=""\]\[/fusion\_builder\_column\]\[/fusion\_builder\_row\]\[/fusion\_builder\_container\]\[fusion\_builder\_container hundred\_percent="yes" overflow="visible"\]\[fusion\_builder\_row\]\[fusion\_builder\_column type="1\_1" background\_position="left top" background\_color="" border\_size="" border\_color="" border\_style="solid" spacing="yes" background\_image="" background\_repeat="no-repeat" padding="" margin\_top="0px" margin\_bottom="0px" class="" id="" animation\_type="" animation\_speed="0.3" animation\_direction="left" hide\_on\_mobile="no" center\_content="no" min\_height="none"\]\[fusion\_text\]Poznáte  Majcichov ? Toť kúsok, dedina za Trnavou. Majú tam kostol, šenk, nejaké tie potraviny a ešte trať. Desať-kilometrovú, certifikovanú a vraj najrýchlejšiu na slovensku. Tak ideme skúsiť. Traja po prvý krát na oficiálnu desinku a dvaja už po toľkýkrát, že to už na rukách ani nezrátajú.

Ráno nasadáme do auta a fičíme na štart. Všetci s cieľom si ísť poriadne, ale naozaj poriadne zabehať. Ani nie po 15 minútach dorážame na miesto. Parkujeme na miestnom fodbalovom hrišči.  V kulturáku si preberáme čísla, pekné tričká a tým sa “oficiálne” stávame pretekármi na 25. ročníku medzinárodného cestného behu MAJCICHOVSKÁ DESIATKA. Desiatka ? dal by som si pivo.

**Šinťo**

Ráno padám z postele o pol deviatej v trocha mrzutom stave a neviem, ako sa mi dnes podarí dať. Žujem orechové buchty a pridávam si aj tvarohovú. Zo včera dopíjam minču a pakujem sa do auta pre chalanov. Cesta v pohode, slniečko svieti a ja zveselievam. V majcichovskom kulturáku si preberám číslo. Chválime si zvládnutú prezentáciu. Tak rýchlo som ešte nebol vybavený. Teraz naspäť k autu sa prezliecť a čakať na štart. Mrmleme si o zime a o tom, že už aj ten štart by mohol byť. Hodina pred štartom a ja mám motýle v bruchu, akoby som mal mať novú frajerku. Máličko sa hecneme a ideme sa rozklusať a robíme tie smiešne pohyby, ktoré sa robia pred štartom. Ten má tiež svoje špecifikum. kilometer nás nechali ísť k štartovej čiare, potom nás otočili a odštartovali. Popreplietal som sa okolo pomalších bežcov, nevadí, aspoň som neodpálil hneď na začiatku. Nechcel by som vidieť ten karambol, keby tam niekto zakopne a spadne. Prebieham cez koberec. Milo ma prekvapil Peťo, ktorý nás prišiel povzbudiť a aj Natália s Laser z ktorých som mal tiež obrovskú radosť.

Dobieham Mareka, ktorý bol v tlačenke priebojnejší. Nechám ho robiť mi vodiča, nech si zosinchronyzujeme tempo a môžem bežať spolu. Aj sa tak deje. Teraz robím vodiča ja jemu. Kontrolujem či je stále za mnou a snažím sa držať tempo. Neviem čo sa deje, ale Mareka som stratil. Neva, nebolo v pláne klusať. Tak teda fučím ďalej. Striedam 3 nádychy a jeden výdych a občas sa mi pripletie aj nádych štvrtý. Svalom treba kyslík, lebo bez neho palivo nehorí, ale len tlie. Tak si to držím aj druhé kolečko. V tom esíčku ma nakopne “Idéš Šinťo!” /dík N./ a myšlienka sa hneď uberá iným smerom. Začíname predbiehať posledných o kolo. Povzbudzujem ich výkon, nie sú to už najmladší ľudia. Tretie kolo sa už kúšem, ale stále to ide. Krútim nohami, ako som sa naučil a nášho webu. Mám úseky, kde mi to ide lepšie a kde zasa cítim, že už by som aj skončil. Nekončím, nepípol koberec. Až za chvíľu. Aj sa tak deje. Pozerám do appky a tam 9,96km, tak ešte krútim 40metrov a odpadávam. Podávame ruky s Marekom, Andrejom, Michalom, Lukášom a Mirom. Chválime Peťa za podporu a poberáme sa prezliecť. Ešte sa ideme občerstviť klobáskou, chlebíkom a čajíkom. Na tombolu nečakáme a poberáme sa dom.

**Marek**

Už v decembri som rozmýšľal nad tým, že prvýkrát by som mohol desiatku zabehnúť práve v Majcichove. Maratón v Dubaji ukázal, že to je na dobrej ceste, lenže hneď na to prišiel dvojtýždňový výpadok a forma šla ta tam. Cez týždeň behávam ráno do práce a nohy nechcú ísť rýchlo, vlečiem sa ako slimák, tak som od Majcichova nemal veľké očakávania. Chcel som pokoriť štyridsať minútovú hranicu, ale zároveň som si povedal, že to nie je posledná desiatka, tak keď to nepôjde nič sa nedeje. Večer pri zaspávaní už bola nervozita a ráno som vstával s tým, že sa mi vôbec nechce. Nakoniec to vypálilo parádne, Jurek mi síce ušiel, keď konečne začal využívať tie svoje dlhé nohy, ale inak sa mi šlo výborne. Trochu mi vadil ten štart, keď sa tam dopredu natlačilo veľa pomalších bežcov a aj takých, ktorých sme už v druhom kole dávali o kolo. Tu by mal platiť nejaký pud sebazáchovy a bežci by v tomto mali byť ohľaduplnejší k tým rýchlejším. Tiež sa na takomto preteku nepostavím do prvej rady. Peťo Kaban bol veľké plus dnešného behu, jeho povzbudzovanie nabudilo a aj vďaka nemu svietilo na hodinkách v cieli 39:37. Takže o rok v Majcichove opäť po osobák :) .

**Lukáš**

Do Majcichova som išiel s cieľom zabehnúť rýchlu 10tku a spraviť si tak osobák na ceste, táto rýchla a oficiálne zmeraná trať je k tomu predurčená :) . Predchádzajúci ročník som Majcichov zbehol za 36:23 a tento rok sa to podarilo skresať na 34:28, čím som prekonal aj svoj osobák z Jablonice 34:54 , no hranica 34 minút zostáva naďalej nepokorená ... :)

**Andrej**

Najlepšie odbehnutých 10 kilometrov som mal na minuloročnom Devín - Bratislava (45:26). Odvtedy som začal oveľa viac behať, zrýchlil sa, takže plán na 1. oficiálnu desiatku bol jasný - osobák. Bol som však skromný a išiel som do toho s tým, že všetko pod 45 minút je super.

Výstrel a viac ako 350 ľudí sa rozbehlo. Vedľa mňa sa Marek so Šinťom predierajú davom. Sledujem ich jedným očkom, no po chvíli som sa trošku zasekol a už boli v nedohľadne. Smola, možno by som to vydržal pri nich a čas by bol ešte lepší. No nič, bežím, neriešim a hodinky pípajú časy okolo 3:58 až 4:11. Do posledného kola vchádzam sám, keďže pelotón sa dosť potrhal. Prebieham nejakých starších bežcov, bežkyne a s úsmevom tlieskam. Hodinky pípli posledný kilometer. 36:30? Že by to vyšlo nakoniec aj pod 40? Skúšam zabrať, ale toto tempo je už asi mimo moju ligu. Dobieham do cieľa v čase 40:43, chytám dych a hľadám chalanov. Gratulovačky, výklus, klobáska, čajík a hor sa domov na výlet so psom.

**Mišo**

Do Majcichova som šiel s tým, že si zbehnem osobáčik na 10tku, keďže doteraz môj čas mal hodnotu 35:03, tak som chcel zbehnúť čas pod 35 min., týždeň pred pretekom som mal trochu problémy s ľavou nohou, takže som nevedel, čí mi noha dovolí bežať v tempe pod 3:30 na km, ale ibalgin 400ka to vyriešila, takže žiadne bolesti som počas behu nepociťoval. Nakoniec to vyšlo na super 34:24 min., ak by nám na cieľovej rovinke nefúkal vietor, tak to mohlo byť ešte o pár sekúnd rýchlejšie. Aby som nezabudol, musím sa poďakovať Lukášovi za odtiahnutý pretek, lebo bez neho by bolo to tempo o dosť pomalšie. V cieli teda panovala spokojnosť aj s časom aj s umiestnením. Minulý rok som sa ledva zmestil do prvej 20tky, tento rok z toho bolo pekné 4.miesto s 3 sekundovou stratou na 3.miesto. Najbližší pretek ma čaká až o mesiac a to polmaratón v Bratislave, takže bude dosť času na kvalitný tréning.\[/fusion\_text\]\[/fusion\_builder\_column\]\[fusion\_builder\_column type="1\_1" background\_position="left top" background\_color="" border\_size="" border\_color="" border\_style="solid" spacing="yes" background\_image="" background\_repeat="no-repeat" padding="" margin\_top="0px" margin\_bottom="0px" class="" id="" animation\_type="" animation\_speed="0.3" animation\_direction="left" hide\_on\_mobile="no" center\_content="no" min\_height="none"\]\[fusion\_tagline\_box backgroundcolor="" shadow="no" shadowopacity="0.7" border="1px" bordercolor="" highlightposition="top" content\_alignment="left" link="http://miko67.rajce.idnes.cz/2015.03.01\_-\_Majcichovska\_desiatka\_-\_Majcichov/" linktarget="\_blank" modal="" button\_size="large" button\_shape="" button\_type="" buttoncolor="" button="prejsť na fotogalériu" title="Fotogaléria" description="nájdite sa na fotkách z Majcichovskej desiatky" animation\_type="0" animation\_direction="down" animation\_speed="0.1" class="" id=""\]\[/fusion\_tagline\_box\]\[/fusion\_builder\_column\]\[/fusion\_builder\_row\]\[/fusion\_builder\_container\]
