---
title: "Pohľad na termínovku - August"
date: "2015-08-03"
categories: 
  - "behy"
  - "terminovka"
tags: 
  - "august"
  - "preteky"
  - "uvod-slider"
---

\[fusion\_builder\_container hundred\_percent="yes" overflow="visible"\]\[fusion\_builder\_row\]\[fusion\_builder\_column type="1\_1" background\_position="left top" background\_color="" border\_size="" border\_color="" border\_style="solid" spacing="yes" background\_image="" background\_repeat="no-repeat" padding="" margin\_top="0px" margin\_bottom="0px" class="" id="" animation\_type="" animation\_speed="0.3" animation\_direction="left" hide\_on\_mobile="no" center\_content="no" min\_height="none"\]\[fusion\_title size="1" content\_align="left" style\_type="single solid" sep\_color="" class="" id=""\]Čo nás čaká v Auguste?\[/fusion\_title\]\[fusion\_text\]Pri pohľade do termínovky som zistil, že do bežeckého kolotoča pribudlo niekoľko nových pretekov, čomu sa veľmi teším a niektoré z nich sú na skok od Trnavy tak prečo sa niektorých z nich nezúčastniť? Začneme pekne od začiatku:

## **We run PN (už sa konal)**

1 z nových pretekov, o ktorom Vám neviem nič povedať, ale podľa plániku, trať vyzerá zaujímavo, navyše v Piešťanoch po hrádzi sa behá vždy super. Škoda, že v sobotu mám naplánovaný iný beh v Piešťanoch (Slovakman – štafeta), inak by som šiel určite vyskúšať. Viem, že niektorí bernoháči sa tam chystajú, tak potom zdieľajte Vaše dojmy.

- Dátum: 02. 08. 2015 (Ne)
- Miesto: Piešťany, Domu Umenia
- Ročník: 1.
- Štart: 10:00 hod.
- Dlžka trate: 10km
- Povrch: spevnený povrch

\[fusion\_imageframe lightbox="no" style\_type="none" bordercolor="" bordersize="0px" borderradius="0" stylecolor="" align="none" link="" linktarget="\_self" animation\_type="0" animation\_direction="down" animation\_speed="0.1" class="" id=""\]![](images/3414064391_2eb4a3cdff_o.jpg)\[/fusion\_imageframe\]

## **Rajecký maratón/polmaratón**

Ak máte natrénované dostatočné objemy km a máte radi teplo a mierne kopčeky, tak určite odporúčam, výborná atmosféra na štarte a v cieli. O tomto maratóne som písal už v 1 článku, tak ak chcete prečítajte viac tam. - http://beh.sk/pretek/rajecky-maraton-7/

- Dátum: 08. 08. 2015 (So)
- Miesto: Rajec okr. Žilina, Námestie SNP
- Ročník: XXXII.
- Štart: 10:00 hod.
- Dlžka trate: 42km, 21 km

## **Beh zdravia ulicami Červeníka**

Pretek vhodný aj pre úplných začiatočníkov, keďže sa beží len 6km prevažne po rovine. Štartovné je zdarma, tak neváhajte a zabehajte si v tejto dedinke neďaleko Trnavy. - http://beh.sk/pretek/beh-zdravia-ulicami-cervenika-4/

- Dátum: 08. 08. 2015 (So)
- Miesto: Červeník okr. Hlohovec, pred reštauráciou Miháliková v Červeníku
- Ročník: XXXIV.
- Štart: 17:00 hod.
- Dlžka trate: 6 km

## **Beh okolo Marhátu**

Na tento beh mám pekné spomienky, dôvodom je, že sa mi ho podarilo vyhrať pri mojom prvom štarte na tejto trati. Treba sa pripraviť na lesný terén a hlavne na strmé stúpanie v prvej polovici trati, keď už budete na samom vrchu, tak ste v podstate v cieli keďže posledných cca 5km sa ide dole kopcom. Beh organizujú veľmi milí ľudia, spolu s občestvovačkami po trati Vás čaká nejaký ten snack po dobehnutí. Naposledy to bol mastný chlieb s cibuľou, pri ktorom som si spomenul na časy z letných táborov a tzv. druhé večere :). - http://beh.sk/pretek/beh-okolo-marhatu-7/

- Dátum: 09. 08. 2015 (Ne)
- Miesto: Moravany nad Váhom okr. Piešťany, rekreačné stredisko Výtoky pri Moravanoch nad Váhom
- Ročník: VII.
- Štart: 10:20 hod. deti, 11:00 hod. dospelí, 10:00 hod. Nordic Walking
- Dlžka trate: 11 500 m (prevýšenie cca 420 m)

## **Beh k Radošovským vinohradom**

Pekný beh síce trochu ďalej od TT, ale určite sa oplatí vycestovať do tejto dedinky blízko českých hraníc. Pekná vlnitá trať, ktorá Vás prevedie vinohradmi a na ktorej nenájdete ani kúsok roviny. V cieli milé pohostenie, zabezpečte si odvoz, lebo po vyhlásení sme zostali na miestnu ochutnávku vín a aj nejaké to pálené prebehlo po stole :) - http://beh.sk/pretek/beh-k-radosovskym-vinohradom-7/

- Dátum: 22. 08. 2015 (So)
- Miesto: Radošovce okr. Skalica, Radošovce námestie
- Ročník: VIII.
- Štart: 17:00 hod. (deti od 14:45 hod.)
- Dlžka trate: 10 km, Ž: 5 km

 

## **Čachtický polmaratón**

Tento beh sa mi za posledných pár rokov stále vyhýba, počul som o ňom veľa pozitívneho, bohužiaľ ani tento rok sa mi ho nepodarí prebehnúť. Dúfam, že sa nájde Bernoháč, ktorý mi zreferuje nejaké tie detaily a snáď budúci rok sa postavím na štart, aby som ho osobne absolvoval. - http://beh.sk/pretek/cachticky-polmaraton-8/

- Dátum: 22. 08. 2015 (So)
- Miesto: Čachtice okr. Nové Mesto n. Váhom, námestie
- Ročník: XXVI.
- Štart: 16:00 hod.
- Dlžka trate: 21 098 m

## **BERNOHY DO KAMENÁČA**

Áno je to niečo od nás pre vás. Spolu s mestom Trnava sme sa rozhodli pokračovať v trádícii behu Kamenáčom. Bude to prvý beh pod našou taktovkou. Príďte si preveriť schopnosti na menší pretek do Kamenného mlyna. Beží sa okruh cez lesopark a cyklo chodník. Muži bežia 9km a ženy 6km (3 a 2 kolečká).

-  Dátum: 26.8. 2015
- Miesto štartu: Trnava, Kamenáč
- Ročník: zažíva reštart :D
- Štart: 18:00
- Dĺžka trate: 9/6km
- Povrch: Asfalt/Betón

## **Orešanskými vinohradmi**

Tak toto je riadna mastenica, kto ešte nebežal tento beh, nevie čo je poriadna svalovica. Ja s Lukášom sme si dali tento beh ako prípravu na minuloročný Rajecký maratón. Trať je krásna lesná, ale pre nás rovinárov to bolo utrpenie, sem tam to pripomínalo z našej strany skôr výkonnostnú turistiku ako beh. Takže ak máte radi lesy, kopčeky určite choďte do toho, ak ste skôr zvyknutí behať po rovine, choďte do toho takisto, ale určite zvoľte miernejšie tempo, na aké ste bežne zvyknutí. Nohy dostanú riadne zabrať, ale zas pivko po dobehu nechutilo nikdy lepšie :) - http://beh.sk/pretek/oresanskymi-vinohradmi-3/

- Dátum: 29. 08. 2015 (So)
- Miesto: Dolné Orešany okr. Trnava, pred Kultúrnym domom
- Ročník: III.
- Štart: 15:00 hod. dospelí, 13:30 hod. detské kat. ,
- Dlžka trate: 13 km, juniori a Hobby - 4 km
- Povrch: asfalt + terén

Dúfam, že som niekomu z Vás mojim krátkym článkom pripravil program na augustový víkend a na nejakých tých pretekoch sa aj osobne stretneme. Ak máte problém s dopravou na miesto preteku, kľudne sa nám ozvite na facebooku, nejaké to miesto v aute sa vždy nájde.

Autor: Michal Puškár

\[/fusion\_text\]\[/fusion\_builder\_column\]\[/fusion\_builder\_row\]\[/fusion\_builder\_container\]
