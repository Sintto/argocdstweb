---
title: "Klánovický polmaratón - prekvapenie na okraji mesta"
date: "2015-11-02"
categories: 
  - "behy"
---

Postupom času som sa aj ja stal bláznom, ktorý si na služobnú cestu začal brávať svoje bežecké vybavenie a nebolo tomu inak ani pri poslednej návšteve Prahy. Kedže pracovné povinnosti sa dajú iba veľmi ťažko prepdovedať, na začiatku bol to iba plán ísť zopár krát behať po práci.  Výborná česká kuchyňa a pivo však ako obyčajne všetko zmenili a z pravidelného behania som mal po pár dňoch na konte veľkú nulu.  Ako sa už poznám, pokiaľ nie je motivácia, plány idú bokom. Začal som teda prehľadávať web s cieľom nájsť niečo zaujímavé v okolí Prahy a tu zrazu vidím Klánovický polmaratón. Z propozícií som sa dočítal základné informácie a bolo rozhodnuté. Keďže v tom čase už bolo ako sa hovorí vypredané, vďaka ochote organizátorov som sa dostal do štarovej listiny na poslednú chvíľu.

# Deň D - prekvapenie na každom kroku

Po týždni s prívlastkom „v Praze je blaze“ neboli očakávania vysoké a démon lenivosti sa ozýval stále častejšie. Nakoniec  veď prečo vstať v nedeľu o 6:00 ráno, ponáhľať sa na registráciu  a íst behať malý lokálny beh.  Po príchode na registráciu nastáva prekvapenie č.1. Vedel som, že sa jedná o prvý ročník, a ako to už býva, začiatky sú vždy tažké, ale tu větko fungovalo presne tak ako malo. Dostatočný počet organizátorov, rýchla a bezproblémová registrácia, príjemené prostredie, šatne na odloženie vecí ... no proste zázemie pre pretekárov ako na vrcholovom podujatí. Ľudovo povedané: "Sánka dolu a palec hore!" Ako som sa neskôr dozvedel, pretek organizovala partia skúsených matadorov z 3+, a musím naozaj uznať, vedeli čo robia.

[![IMG_0894[fusion_builder_container hundred_percent=](images/IMG_08941-e1446475710790-150x150.jpg)](http://www.bernohy.sk/wp-content/uploads/2015/11/IMG_08941-e1446475710790.jpg) [![IMG_0918[1]](images/IMG_09181-150x150.jpg)](http://www.bernohy.sk/wp-content/uploads/2015/11/IMG_09181.jpg) [![IMG_0905[1]](images/IMG_09051-150x150.jpg)](http://www.bernohy.sk/wp-content/uploads/2015/11/IMG_09051.jpg)

Rovnako pretek bol zorganizovaný veľmi dobre. Bežalo sa na dva okruhy v krásnom prostredí Klánovického lesoparku (vraj najväčši v okolí Prahy). Na každej odbočke dostatočný počet organizátorov a bohaté občerstovačky vždy takmer po troch kilometroch, čo nie je štandard na podobnom type podujatí a považujem to za príjemené prekvapenie číslo 2. Trať bola zaujímavá s jemne zvlneným profilom (+/- 100m) na celú dĺžku. Dokonca aj odovzdávanie čipov prebehlo úplne bez čakania a to bolo na polmaratón registrovaných viac ako 400 pretekárov. Atmosféra tiež prekvapila, a každý kto stál pri trati povzbudzoval, dokoca by som povedal, že to bolo lepšie ako na Ostravskom maratóne. (pozn: iba môj názor)

![IMG_0903[1]](images/IMG_09031-e1446475888206-150x150.jpg)

Pretek som dokončil nakoniec v pohodovom tempe za 1:46 s úsmevom na tvári a dobrým pocitom. Ambície na osobák neboli a keby som išiel len desinu naplno tak dám možno aj bedňu, ale načo, veď by bolo škoda neužiť si to krásne prostredie.

![IMG_0934[1]](images/IMG_09341-150x150.jpg)

# Suma sumárum

Klánovický polmaratón nie je pretek, za ktorým by som do Prahy vycestoval, ale ak budem náhodou o rok blízko, určite sa znova zúčastním. Organizátorom naozaj nie je čo vytknúť, ak aby náhodou do budúceho ročníka pridali aj účastnícku medailu bola by to už len čerešnička na torte.

 \[/fusion\_builder\_column\]\[/fusion\_builder\_row\]\[/fusion\_builder\_container\]
