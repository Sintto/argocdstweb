---
title: "Ako zistíš, že si bežec ?"
date: "2015-02-21"
categories: { name: "pribehy", slug: "", color: "#F088E4"}

authorId: "4"

tags:
---

Tu je päť istých znakov, podľa ktorých si bežec.

## Prijal si  technológie

Vo svojom telefóne máš spustených viac bežeckých, nutričných alebo fitness aplikácii než tých, ktoré sa týkajú správ, počasia, hier a kto vie čoho ešte. Navyše, tvoje bežecké hodinky stáli viac ako tie, ktoré nosíš bežne, alebo vlastníš len tie bežecké. A nosíš ich stále, rovnako ako svoj bežecký ID náramok, aj k obleku. Určite vlastníš aspoň jeden merač srdcového tepu.

## Všade chodíš v bežeckých teniskách

Bežecké tenisky nosíš stále. Do potravín. K doktorovi. Do práce. Na rodinné pikniky. Na pláž. A máš ich niekoľko párov, viac ako klasických topánok. Ak si kúpiš nové tenisky, tvoje predošlé obľúbené sa posunú v rebríčku na druhé miesto pre behy v daždi a večerné prechádzky s partnerom.

## Si posadnutý bežeckou formou

Neustále si kontroluješ svoju chôdzu a snažíš sa zistiť či dopadáš na pätu, alebo stred chodidla. Keď sa vrátiš z behu, skontroluješ  podrážku, či nie je zošúchaná. Keď šoféruješ a vidíš bežca, hneď kontroluješ v akej je forme a pre seba si popod nos žundreš : Ten chlapík má slušnú kondičku. Určite to je maratónec. Alebo, ten chlap vytáča kolena dovnútra. Musí mať syndróm ITB. Tá žena musí viac hýbať rukami. Ale pekne dopadá na stred chodidla.

## Nerád nosíš košele a tričká

Veľa ľuďom sa zdá divné, keď vidia muža hore bez. Ale ak je to vysoký, štíhly, alebo aj menší a nie až tak štíhly bežec, je to akceptovateľné. Namiesto toho aby svojim deťom zakrývali oči, vyjadrujú sa o jeho postave, fyzičke a celkovej bežeckej forme. Určite trénuje na maratón. Je vo výbornej forme. Ako dosiahnem také brucho ako má on ? To isté platí o ženách, ktoré majú iba športovú podprsenku.  Je to spoločenské faux-pas, ale ak beží, tak je to v poriadku. Má úžasne brušáky. A je dobrá bežkyňa. Asi beží v päťkovom tempe.

## Si milý k ostatným.... alebo aj nie

Väčšina bežcov spadá do jednej z dvoch kategórii. Mávajú všetkým (kolegom  bežcom, cyklistom, autám), alebo nezamávajú nikomu. Sú koncentrovaní, oči schované za tmavými sklami, pohľad priamo pred seba. Sú odhodlaní dosiahnuť každý kilometer presne podľa plánu. Ostatní, ktorí by mohli byť aj serióznymi bežcami, priateľsky zamávajú, alebo kývnu každému koho stretnú. Ďalší bežec ? Ahoj! Cyklista ? Dobrý deň ! Automobil, ktorý spomaľuje, aby vás pustil ? Ďakujem !

Tak čo, si už bežec ? Ak ešte nie, poď bežať s nami bernoháčmi.
