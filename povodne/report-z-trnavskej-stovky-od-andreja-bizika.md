---
title: "Report z Trnavskej Stovky od Andreja Bizíka"
date: "2015-06-11"
categories: 
  - "behy"
  - "blog"
  - "pribehy"
tags: 
  - "100km"
  - "trnavska-stovka"
  - "uvod-slider"
---

\[fusion\_builder\_container hundred\_percent="yes" overflow="visible"\]\[fusion\_builder\_row\]\[fusion\_builder\_column type="1\_1" background\_position="left top" background\_color="" border\_size="" border\_color="" border\_style="solid" spacing="yes" background\_image="" background\_repeat="no-repeat" padding="" margin\_top="0px" margin\_bottom="0px" class="" id="" animation\_type="" animation\_speed="0.3" animation\_direction="left" hide\_on\_mobile="no" center\_content="no" min\_height="none"\]\[fusion\_text\]

# Deň predtým

Piatok večer malá regenerácia vo wellnesse,  poriadna večera a kvalitný spánok. Večer sme ešte prešli trasu, kde nájdeme pramene, guláš či pivo. Pozreli motivačné videá a šup spať. Ráno nás potešilo krásne počasie, rýchlo sme sa obliekli, skontrolovali výbavu a šli na autobus na hlavnú stanicu Bratislava. Takto začala naša pekná sobota.

# Registrácia a šup do toho

Na registráciu sme prišli, ja a Tomáš, môj turistický parťák, okolo siedmej. Rýchla registrácia a hor sa do hôr. Nevedeli sme presne čo nás čaká, ani jeden z nás ešte 100 km neprešiel. Nemali sme ani prejdenú trasu takže sme boli plný očakávaní. Hneď na začiatku bolo treba vyšliapať na kamzík, bola to betónová cesta, kde nás začalo zohrievať ranné slniečko. Už sme sa tešili ako vstúpime do lesa. Ako sme si užívali prírodu, stretali turistov kilometre a čas utekal. Na Pezinskej babe sme stretli párik dôchodcov, čo sa zvedavo zaujímali odkiaľ ideme, po informovaní že z Bratislavy asi 25 km krútili hlavou a mysleli že už končíme na Babe. Po vysvetlení že to je ešte len prvá zastávka a máme pred sebou ešte dlhú cestu až na Brezovú, na chvíľku sa im zastavil rozum. Pokračovali chvíľu s nami a popriali nám veľa šťastia. Po príchode na kontrolné miesto nás milé dámy privítali palacinkami. Boli sme už riadne hladní tak sme vyčkali asi 20 minútovú radu na syr, ktorý aj tak nerobili. Nakoniec sme sa museli uspokojiť s klobásou. Doplnili rýchlo vodu a vydali sa po ceste ďalej. Zistili sme že ďalej bol iný bufet a nikto tam nebol,... Na tomto pochode môžete po Pezinskej Babe ďalšie skutočné občerstvenie čakať až na Bukovej.

\[fusion\_imageframe lightbox="no" style\_type="none" bordercolor="" bordersize="0px" borderradius="0" stylecolor="" align="none" link="" linktarget="\_self" animation\_type="0" animation\_direction="down" animation\_speed="0.1" class="" id=""\]![](images/Ja-Foto-na-Vápennej.jpg)\[/fusion\_imageframe\]

Čakal nás ďalší kopec a už poriadne svietilo slnko. Boli sme natretí opalovákom, takže nám vadilo len to teplo,  keďže sa išli dlhšie úseky po hrebeni a na oblohe ani mráčik. Bol som rád že som si vzal ľahkú bežeckú obuv a nie turistické bagandže, nohy po 30 km boli stále v poriadku. Celú cestu sme si užívali prírodu a krásne výhľady. Videli sme Trnavu a komíny Jaslovských Bohuníc ako na dlani. Postupne sme zdolali vrch Skalnatá a začali sa blížiť na ďalší, kontrolný bod na Čermáku. Tu nečakajte občerstvenie v ponuke je iba blízky prameň na nabratie vody. Kus za Čermákom bola výborná príležitosť osviežiť a umyť si nohy v potoku čo veľa z ľudí využilo. Vrelo to odporúčame nohy sú potom ako nové. Nasledujúci úsek je možné prejsť dvoma spôsobmi cez Taricove skaly po červenej značke alebo cez Zvernicu. Čo som počul tak oficiálne sa ide cez Zvernicu, pretože skaly sú dosť strmé a nebezpečné o čom sme sami presvedčili. Potom nás čakal nás strmší zostup dolu a následný výstup na Vápennú, čo bol ako sme aj predpokladali najťažší úsek, okolo 450 m prevýšenie na krátkej vzdialenosti. V nohách sme mali kúsok pred 50 kilometrami. Celú cestu treba dodržovali pitný režim a my sme sa popri tom dopovali hroznovým cukrom. Po vystúpení na Vápennú, sme prekonali polovicu trate. Bol tam najkrajší výhľad na všetky strany a na vrchole malá asi 10 metrov vysoká rozhľadňa. Nebolo si kam poriadne sadnúť, všetci spokojne oddychovali a dopĺňali silu.  Prezliekli sme úplne spotené tričká, vyvetrali nohy a pokračovali ďalej. Pre Mňa to bol zásadný bod, úplne mi stuhli svaly na stehnách a čiastočne lýtkach. Trvalo asi 5 kilometrov kým som to rozchodil, no už vtedy som tušil že ďalšia polovica bude veľmi náročná. Po ceste z Vápennej sa šlo chvíľu po hrebeni, kde bola pravidelne žihľava, a myslím že všetci čo nemali turistické palice neboli nadšený a pravidelne popŕhlený. Po chvíli sme našli prameň a ďalšiu povinnú zastávku na pečiatku. Tu nás motivovali dvaja starší páni, že kto to zvládol až sem, už sa pôjde viac menej len po rovinke. To nás nabudilo, a vyštartovali sme rýchlejšie. Už som ale cítil bolesť na nohách a pleciach od ruksaku, no nič som nevzdával. Ďalšou výzvou bola Buková, vzdialená vyše troch hodín.

\[fusion\_imageframe lightbox="no" style\_type="none" bordercolor="" bordersize="0px" borderradius="0" stylecolor="" align="none" link="" linktarget="\_self" animation\_type="0" animation\_direction="down" animation\_speed="0.1" class="" id=""\]![](images/Tomáš-a-ja-vapenna.jpg)\[/fusion\_imageframe\]

Naše priemerné tempo bolo asi 12 min/km. Bola to cesta listnatým lesom a zelenými lúkami. Stále plný energie, s občasným spevom, sme pokračovali. Mne sa pokračovalo čím ďalej tým horšie, stehná ma už riadne ťahali každým krokom. Postupne sa už začalo stmievať. Skontroloval som nohy, narovnal ponožky a zalepil jeden pľuzgierik. Cesta na Bukovú nemala konca a keď som si spočítal koľko ma ešte čaká, vedel som že to nedokončím. Vybavil som si odvoz z Bukovej a s bolesťami som sa tam asi po hodine dopratal. Pri poslednej kontrole sme mali našliapaných 72 km a prevýšenie 2000 metrov. Vtedy už bola tma a všetci vyzerali ako svetlušky. V Bukovej bolo poriadne občerstvenie, ktoré si vychutnal len Tomáš, na ktoré sme celú cestu čakali - guláš a pivo. S úsmevov som sa rozlúčil, nebol som jediný čo to na Bukovej ukončil a s bolesťami nasadol do auta. Bol to skvelý pocit po krásnej sobote. Cestou sme stretali pokračujúcich turistov na dobú vodu a na Brezovú, kde bol cieľ. Už bola tma, takže ich čakala dlhá noc a krásne ráno. Moja 15 hodinová turistika sa skončila v ľadovej sprche. Tomáš ešte pokračoval ďalej sám, po pár zablúdeniach, prišiel po tmavom lese na kontrolu Raková, kde ho občerstvili čajom a cesnečkou. Že vraj najlepšia atmosféra bola na tejto zástavke a mali dobrého DJa. Tomáš došiel na  Dobrú vodu o 2:30 aj keď v úsekoch predtým sa vždy k niekomu pridal na Dobrej Vode to už bolo veľmi riedke a rozhodol sa, že sám tmavým lesom nepokračuje a s nadšením to ukončil. Podľa GPS prešiel viac ako 92 km. Na druhý deň sme sa krivkajúc stretli a spokojne skonštatovali, že to bola výborne strávená sobota. Získali sme veľa skúseností do podobných bláznovstiev a absolvovali výborný vytrvalostný tréning. O rok ideme znova a možno ešte tento rok skúsime iný diaľkoplazecký pochod. Lesu zdar!

\[fusion\_imageframe lightbox="no" style\_type="none" bordercolor="" bordersize="0px" borderradius="0" stylecolor="" align="none" link="" linktarget="\_self" animation\_type="0" animation\_direction="down" animation\_speed="0.1" class="" id=""\]![](images/diplom.png)\[/fusion\_imageframe\]

### Autor: Andrej Bizík

\[/fusion\_text\]\[/fusion\_builder\_column\]\[/fusion\_builder\_row\]\[/fusion\_builder\_container\]
