---
title: "Trnavský kolotoč - 2018"
date: "2018-04-14"
categories: 
  - "behy"
  - "terminovka"
tags: 
  - "bernohy"
  - "iskierka"
  - "preteky"
  - "trnava"
  - "trnavsky-kolotoc"
  - "uvod-slider"
---

Do areálu Slávie opät po roku prichádza kolotoč, nie však taký, kde si kúpiš lístek a vezeš sa, ale taký, ktorý budú poháňať tenisky bežcov. Bernohy roztočia 23. júna v Trnave tentokrát 12 hodinový kolotoč pre tých, ktorí potrebujú pomoc. Beh je učený pre štafety v zložení 2 až 6 bežcov (s možnosťou dvoch náhradníkov), zúčastniť sa ale môžu aj jednotlivci. Nebude to iba o behu, príď sa s nami zabaviť, pomastíme bruchá a pokecáme o všetkom možnom, aj nemožnom.

Trnavský kolotoč je štafetový beh tímov alebo jednotlivcov. Viac ako o behu a športových výkonoch je však o pomoci tým, ktorí to potrebujú. Výťažok z akcie bude venovaný OZ Iskierka, ktoré pomáha zdravotne znevýhodneným mladým ľuďom zaradiť sa do bežného života a to nie len pri vzdelávaní, ale aj vo voľnom čase.

 

* * *

[![trnavský kolotoč](images/event-cover-trnavsky-kolotoc_blue-1024x285.png)](http://www.bernohy.sk/wp-content/uploads/2018/04/event-cover-trnavsky-kolotoc_blue.png)

# Propozície

## Základné informácie:

Usporiadateľ: OZ Bernohy

Miesto konania: Športový areál AŠK Slávia Trnava - vonkajší okruh

Štart pretekov: 23.6.2018 09:00

Koniec pretekov: 23.6.2016 21:00

Dĺžka okruhu: 630m

Povrch: asfalt

## Myšlienka pretekov

Trnavský kolotoč je štafetový beh tímov alebo jednotlivcov. Viac ako o behu a športových výkonoch je však o pomoci tým, ktorí to potrebujú. Výťažok z akcie bude venovaný OZ Iskierka, ktoré pomáha zdravotne znevýhodneným mladým ľuďom zaradiť sa do bežného života a to nie len pri vzdelávaní, ale aj vo voľnom čase.

## Trať pretekov

Trať vedie prvou dráhou vonkajšieho bežeckého okruhu v športovom areáli AŠK Slávia Trnava, ktorej dĺžka je 630m.

[![tlat](images/Snímka.png)](http://www.bernohy.sk/wp-content/uploads/2018/04/Snímka.png)

## Pravidlá pretekov

Štafetový tím môže byť zložený z 2 až 6 bežcov. Z každého tímu môže byť na trati vždy maximálne jeden bežec. Výmena štafetového kolíka je povolená len na úseku, ktorý bude za týmto účelom riadne označený. Poradie bežcov tímu a dĺžka, po ktorej sa striedajú, nie je nijakým spôsobom regulovaná a je plne v réžii tímov - je ju však potrebné vždy nahlásiť prítomnému organizátorovi pred výmenou bežca na trati. Každý tím môže použiť dvoch náhradných bežcov, ktorí nemusia byť dopredu nahlásení organizátorovi.

Je možné bežať aj ako jednotlivec.

Víťazom preteku sa stáva tím a jednotlivec s najdlhšou prebehnutou vzdialenosťou, ktorá bude vypočítaná z počtu odbehnutých okruhov. V prípade zhody odbehnutej vzdialenosti medzi dvoma tímami, o víťazovi rozhodne počet odbehnutých okruhov pripadajúcich na jedného pretekára tímu. 

## Registrácia účastníkov a štartovné

Na registráciu slúži registračný formulár. Po vyplnení a odoslaní registračného formulára je potrebné zaplatiť štartovné za celý tím. Výška štartovného je minimálne 10€ na člena tímu. Zmeny v zložení tímu sú možné aj dodatočne, najneskôr však do stredy 20.6. Štartovať sa dá aj ako jednotlivec. Štartovné pre jednotlivca je 30€. Registrácia bude uzatvorená v stredu 13.6.. Štartovné sa nevracia.

**Registračný formulár:**  registrácia ukončená, je možné si prísť "len zabehať". 

Ak chcete bežať, no nie je vás dostatočný počet na vytvorenie tímu, napíšte nám e-mail na [bernohy@bernohy.sk](mailto:bernohy@bernohy.sk). My sa Vás pokúsime spojiť pre dobrú vec s ďalšími záujemcami, aby ste si mohli zabehať a tým pomôcť.

Štartovné môžete uhradiť na účet : SK8283300000002000748747

## Prezentácia

Prezentácia sa uskutoční v deň konania preteku od 07:30 do 08:30. Na prezentáciu je povinný sa dostaviť iba kapitán tímu alebo ním poverený člen tímu.

## Servis pre tímy

Organizátor zabezpečí pitný režim pre účastníkov behu. Taktiež budú k dispozícii toalety.

## Zdravotné poistenie

Každý pretekár štartuje na vlastnú zodpovednosť a je povinný si zabezpečiť zdravotné poistenie individuálne. Organizátor nepreberá žiadnu zodpovednosť za škody na majetku alebo zdraví súvisiace s cestou, pobytom a účasťou pretekára na podujatí. Pred štartom odporúčame pretekárom absolvovať lekársku prehliadku.

Výsledky

Oficiálne výsledky budú zverejnené na stránke OZ [www.bernohy.sk](http://www.bernohy.sk)
