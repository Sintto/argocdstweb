---
title: "Dostaň primátora do formy 2"
date: "2015-02-17"
categories: { name: "blog", slug: "", color: "#F088E4"}

authorId: "1"

tags:
---

V nedeľu sa opäť chystáme popracovať na kondícii nášho primátora. Určite nám v tom chceš aj ty pomôcť a preto neváhaj a príď v nedeľu o desiatej pred radnicu, kde nájdeš partiu skvelých ľudí. Ak nemáš s kým behávať, práve tam si môžeš nájsť parťáka na spoločné behy. Primátor nám sľúbil, že sa posnaží, aby to tentokrát bolo v cieli aj s občerstvením. A niečo sme si do cieľa prichystali aj my.

Keďže sa nám páčilo, koľkí ste prišli na náš premiérový beh, radi by sme vás motivovali, aby ste na túto nedeľu nahovorili ďalších svojich kamarátov, ktorí sa radi hýbu. Bernoháči sa dohodli, že **za každého bežca, ktorí dokončí celú trasu dajú v cieli spolu s primátorom jeden drep**. Tak čo, koľko nám naložíte ? Opäť pôjde minimálne jeden z nás na konci bežeckého hada, tak sa nemusí nikto báť, že by sme ho nepočkali, rovnako sa nemusí obávať, že by bol posledný, v nedeľu nejde o umiestnenie, ani o čas. Čaká nás opäť tá istá **päťkilometrová trasa, vhodná aj pre rýchlikov, aj pre slimákov :)** . Takže, zober dobrú náladu a v nedeľu o desiatej ťa čakáme pred radnicou !

![mapka_nedela](https://bernohy.sk/wp-content/uploads/2015/02/mapka_nedela.png)

[**Nezabudni sa zúčastniť, klikni na pridať a udalosť si uložíš do svojho Google Kalendára**](https://www.google.com/calendar/event?action=TEMPLATE&tmeid=ZDgxaTJua3I2NmEzMHZwYnBtbnUzZDFsYWcgYmVybm9oeUBt&tmsrc=bernohy%40gmail.com)

