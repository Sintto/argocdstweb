---
title: "ako na stravu"
date: "2017-01-31"
categories: { name: "blog", slug: "", color: "#F088E4"}

authorId: "1"

tags:
---

Strava je webová aplikácia, ktorá ti ukáže tvoj beh. Nejakú tú štatistiku, čísla, mapu. Môžeš to považovať za elektronický denníček, do ktorého si zapisuješ tvoje behy. A nepotrebuješ na to ani pero a papier. Viac sa dozvieš na internetových stránkach **[TU](https://www.strava.com/)** Nemusíš sa báť, že budeš musieť používať nový systém a starý zahodiť. Stravu je možné prepojiť s už existujúcimi riešeniami, ktoré používaš, prípadne existujú fičúrky, aby sa tvoje behy dostali tam, kam potrebujeme.

## Ako sa prihlásim na stravu?

Registrácia je jednoduchá. Stačí mať Facebook účet, Google účet alebo mail. Predpokladám, že vlastníš dve z týchto troch položiek.

Na návod použijem možnosť **2**, teda registrovať sa budem pomocou Google účtu. Kludne použi registráciu cez Facebook. Túto možnosť som vyčerpal pre svoju Stravu. Cez mail sa mi nechcelo, treba ho vypisovať, vymyslieť trilionté heslo a určite ešte nejaké tie položky by sa našli.

Takže klikol som na _"Sign up with Google"_ .

![](http://www.bernohy.sk/wp-content/uploads/2017/01/strava_reg_1.png "Login")



Na tejto obrazovke musíš potvrdiť povolenia pre aplikáciu Strava. Nejde o žiadnu hrôzu, nikto ti kvôli tomu nezačne núkať bambusové fusakle a tajná služba ťa tiež nevyhľadá. Takže klikáme na **3** - povoliť.

![](http://www.bernohy.sk/wp-content/uploads/2017/01/strava_reg_2.png "povolenia")

Teraz si už registrovaný na Strava. Musíš ešte prežiť zopár klikačiek,

Strava sa ťa opýta, či chceš pripojiť svoj Facebook účet, pre nájdenie kamošov na strave. Túto možnosť nechávam na teba, ja klikám na skip.

Teraz som na obrazovke, kde sa musím rozhodnúť čo som. Som teda bežec, klik na **Running**, no a keď som nahatý a stojím pred zrkadlom tak čo ? Praskne. Nie, nie som nahatý a nestojím pred zrkadlom, pozerám sa do gatí a zisťujem, že som mladý muž. Tak klikám na **Male**. Baby klikajú na **Female**. Potvrdzujem klikom na oranžové tlačidlo **Continue**.

Bum si na strave, nová stránka, trochu si ju pošťukaj, neboj sa toho.

## OK, čo ďalej?

Musíš vyhľadať náš klub BERNOHY. Vpravo hore je menu _"Clubs on Strava"_ a pod ním hypertext **Find or Create a Club on Strava 4**. Klikni na to.

![](http://www.bernohy.sk/wp-content/uploads/2017/01/strava_klub_1.png "klub")

Obrazovka sa zmenila na formulár. Do textového **5** poľa napíš Bernohy, klikni na **Search 6** a po vyhľadaní klubu klikni na **Join 7**. Bum si tam!

![](http://www.bernohy.sk/wp-content/uploads/2017/01/strava_klub_2.png "")

## Je to všetko?

Nie, nie je. Ak na trackovanie používaš hodiny, musíš dostať svoje behy na tvoj nový účet. Nič zložité to nie je. Prepojíš ich skorej, ako dokážeš povedať dihydrát edetanu disodného.

 Vpravo hore klikni na **\+ plusko 8**. To ťa presmeruje na obrazovku a ty si už len vyberieš jednu z možností a klikáš na **Get Started.**

Ak si nenašiel, nezúfaj. Existuje ešte možnosť posielať gpx súbor alebo necháš sťahovať aktivity z iných služieb. **9**

![](http://www.bernohy.sk/wp-content/uploads/2017/01/strava_connect_1.png "sluzby")

![](http://www.bernohy.sk/wp-content/uploads/2017/01/strava_connect_2.png "upload file")

Môže nastať prípad, že ti Strava neponúkne službu, ktorú používaš. Nič to, vždy existuje nejaké riešenie. Ak sa ti stane tento prípad, pošli mi správu a pozriem sa na to.

## Hotovo

Máš to za sebou. Teraz už stačí behať po segmentoch, ktoré sme pre teba vytvorili. Tie budeme zverejňovať v udalostiach na našej **[facebookovej stránke BERNOHY](https://www.facebook.com/bernohyoz)** 
