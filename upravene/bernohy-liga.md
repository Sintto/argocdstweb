---
title: "Bernohy Liga"
date: "2020-01-15"
categories: { name: "behy", slug: "", color: "#F088E4"}

authorId: "1"

tags:
---

Opäť pre Vás máme obzvláštnenie k stredajším tréningom na Slávií. Oprášili sme nápad so segmentami a znova spúšťame rebríček naj bežcov pre 12 segmentov v Trnave. Využi svoju rýchlosť z tréningu, napál to a buď prvým v ligovom rebríčku.

## O čo ide?

Bernohy Liga je súťaž pre bežcov v Trnave. Bude trvať počas celé roka 2020. Bude mať 12 kôl, teda jedno kolo trvá celý mesiac. Počas kola, bude v Trnave vybraný úsek, ktorý musíš prebehnúť čo najrýchlejšie, ako sa dá. Na základe toho ti budú pridelené body.

Maximálne môžeš dostať 11 bodov a minimálne dostaneš 1 bod. 1 bod dostane každý, kto chtiac či nechtiac prebehne segmentom. Ak sa ti nepodarí byť prvým, tak nezúfaj. Vymyslíme spôsob, ako môžeš dostať viac bodov, aj keď si pomalším.

## Čo k tomu potrebuješ?

Ide o virtuálne označenie úseku. Naživo nie je viditeľné. Preto sme zvolili využiť portál STRAVA na vyznačenie súťažného úseku, segmentu. Je teda potrebné, aby si mal zariadenie, ktoré  dokáže zaznamenávať tvoju polohu. Môže to byť mobil, ale najideálnejšie budú športové hodiny.

Aby sme o tebe vedeli, že si naším segmentom prebehol, tak ešte potrebuješ účet na STRAVE. Ak ju ešte nemáš, pripravili sme návod na to, akosi takýto účet zriadiť. Nájdeš ho tu: **[klikni](http://www.bernohy.sk/ako-na-stravu/)**.

## Mám stravu, čo fčil?

Posledným, asi najpodstatnejším krokom je, že nám musíš kliknú na tento  **[link](http://bit.ly/2QRFnaN)**. Otvorí sa ti stránka stravy kde prosím klikni na tlačítko **Authorize**. Tak, a to je z nastavovacej strany všetko. Už o tebe budeme vedieť, že si prebehol segmentom. Teraz ti stačí obuť tenisky a zadeliť bombyšupy po Trnave.

A nezabúdaj, prekonávať máš sám seba, nie iných, tak to neber až tak vážne.
