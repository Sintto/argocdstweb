---
title: "Domáci fitness chlebík"
date: "2015-03-09"
categories: { name: "blog", slug: "", color: "#F088E4"}

authorId: "2"

tags:
---

Prvé čo musíš urobiť, je zdvihnúť zadok a ísť sa pozrieť nad sporák. Visia ti tam 3 michelinské hviezdy? Keď nie, tento recept jednoducho nedáš! Srandujem, iba že by nie. No poďme späť k pointe a tou je príprava domáceho chlebíka bez kvasníc a podobných vecí, ktorý máš hotový za 55 minút. Ak máš dôverný vzťah so svojou trúbou (nemyslím tvoju polovičku), tak kľudne počas pečenia môžeš odbehnúť 10km -  tempom 5minút na kilák. Šikovnejší usúdili - áno pečie sa 50 minút. Recept môžeš všelijako doplniť o nejaké tie vychytávky, čo sa nájdu doma - gumy macíkov nie! ...jedine že by áno.

## Ingrediencie

- 450g celozrnnej špaldovej múky
- 500g gréckeho jogurtu
- lyžička cukru (
- lyžička soli
- lyžička sódy bikarbóny

Doplnok: ak máme ľan, chiu, mandle, orechy, sezam a pod.

## Postup

Opäť jednoduchý postup, kedy sa to všetko iba nahádže dokopy a miešaš, miešaš, miešaš. Ľahké, nie? Alternatívou namiesto bieleho jogurtu gréckeho typu môže byť aj obyčajný biely jogurt, poprípade cmar (to som ale ešte neskúšal...). Do chleba pokojne pridaj ľan, chia, orechy alebo podobné zdravé veci.

Ak to máš všetko dobre vymiešané, cesto je relatívne tuhé, vykydneš to do nejakého plechu alebo silikónovej formy, ideálne niečo užšie a vyššie, však vieš ako vyzerá chleba, nie ? Pečieš 50 minút na 190 stupňov celziových. Chleba ma parádnu chrumkavú kôrku a vo vnútri je krásne tuhý a vôbec nie je suchý. Z tejto porcie je toho pre dvoch aj na dva, tri dni teda ak nemáš vo zvyku zjesť 8 krajcov na raňajky :-D

Originálne sa tento chlieb nazýva "Írsky chlieb" ...
